---
title: En skolledare berättar
layout: sub
menu_order: 4
---
<img src="/assets/erikint.png" alt="erikint" width="200" height="300">

Välkommen till Danderyds gymnasium!
<br>
Vi i ledningsgruppen på Danderyds gymnasium är fulla av energi och entusiasm inför vårt uppdrag: att leda och utveckla en stor kommunal gymnasieskola som har bredd, djup och spetskompetens både hos våra lärare och elever.
<br>
<br>
Som skolledare är mitt absolut viktigaste uppdrag att eleverna genomför hela sin utbildning med godkända betyg. För att kunna göra det krävs ett starkt engagemang från mig och från våra lärare men även från eleverna. För mig innebär engagemang att verkligen bry sig om någonting och dessutom våga höja rösten och säga någonting. Det roligaste med mitt jobb är därför att möta elever som gör sin röst hörd. Om det så handlar om att utöva sina demokratiska rättigheter eller framföra en pjäs, ett musikstycke eller ställa ut en bild inför hundratals elever. Jag hoppas att vi, utöver godkända betyg, kan ge våra elever en röst att uttrycka sig med.
<br>
<br>
Det är inte bara eleverna som ska engagera sig. Därför håller jag mig ajour i den skolpolitiska och pedagogiska debatten och uppmuntrar alltid även mina lärare att vara engagerade i dessa frågor. Danderyds gymnasium ska vara en skola i framkant och full av livaktig diskussion.
<br>
Till sist vill jag tipsa om att man kan följa vår vardag på vårt Instagramkonto och Twitter genom att söka på Danderyds gymnasium.
<br>
Hör gärna av dig med frågor och reflektioner till min mail: [erik.hakansson@danderyd.se](mailto:erik.hakansson@danderyd.se)
<br>
Erik Håkansson
Biträdande rektor med ansvar för Samhällsvetenskapliga programmet och ASD
