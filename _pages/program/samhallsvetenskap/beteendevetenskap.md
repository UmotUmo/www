---
title: Inriktning Beteendevetenskap
layout: sub
menu_order: 2
---

# Fördjupningar

## Ledarskap

Här får du möjlighet att utveckla dig själv som ledare, både teoretiskt och praktiskt.
Vi kommer att ge dig den grund och de verktyg som du har användning för när du vill ta ansvar för dig själv och andra i olika situationer. I kursen Människors miljöer lär du dig förstå hur du påverkas av din bakgrund och livsstil. Lärande och utveckling handlar om förståelsen för hur du utvecklar dig själv och andra. Verktygen för ledarskap får du i kursen Kommunikation. Här kommer du att lära dig om olika metoder du kan använda dig av för att skapa kontakt, göra dig förstådd och tolka andra. I Pedagogiskt ledarskap tränar du på att leda och förstå sampel i grupper. Alla programfördjupningskurser handlar om att ge dig förutsättningar för att i framtiden kunna bedriva ett gott ledarskap.

## Juridik

Är du intresserad av juridik och samhällsfrågor? Fördjupningen bygger på föreläsningar, projekt och rollspel där du praktiskt får arbeta med rättsfall och olika former av problemlösning.
Du kommer att få lära dig mer om människors utveckling och vad som formar oss i interaktion med andra. Efter examen kan du läsa vidare för att bli exempelvis jurist, psykolog eller polis. Kriminologi – läran om brottet – och rättspsykologi ingår i kurserna för att ge dig en förståelse för orsaker och konsekvenser av brott på individ-, grupp- och samhällsnivå. Juridiken genomsyrar också undervisningen i andra ämnen. Exempelvis kan samhällskunskapen, historian och sociologin i samverkan med juridik behandla viktiga juridiska samhällsfrågor såsom privatjuridik och mänskliga rättigheter. Kurserna i svenska hjälper dig att utveckla dina kommunikativa förmågor vilket är en stor tillgång för den som vill arbeta inom det juridiska fältet. Engelska 7 är en bra grund för att kunna läsa avancerad engelsk facklitteratur på högskolenivå. Kursen höjer också dina meritpoäng.
