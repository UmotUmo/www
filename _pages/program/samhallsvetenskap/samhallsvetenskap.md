---
title: Inriktning Samhällsvetenskap
layout: sub
menu_order: 1
---

## Internationell fördjupning

Internationell politik, rika och fattiga länder, stadsplanering,
krig och konflikter, globala frågor och organisationer. Låter
det intressant? Inriktning samhällsvetenskap innebär att du lä­
ser fördjupningskurser såsom internationella relationer, samhällskunskap
3, moderna språk i två år samt engelska 7 inom
ramen för programmet. Det finns även möjlighet att läsa mer
engelska i årskurs 3 och du kan få förbereda dig inför CAE/
TOEFL-prov. Du behöver alltså inte använda timmar från det
individuella valet för engelska 7 om du väljer att läsa den här
inriktningen. Kursen ingår redan i programmet.

Genom debatter och diskussioner utforskar vi globala frågor
under dina tre år på Dagy. Du får jobba med en blandning
av undersökande projekt som bland annat understöds inom
kursen entrepenörskap, både lärarledda och drivna av dig som
elev. Du kommer att få fördjupa dig i flera ämnesområden
som väcker just ditt intresse. Vi arbetar med källkritik och ger
dig redskap att hantera digitala verktyg och arbetssätt. Du blir
väl förberedd för högre studier.

Under din studietid kommer du att få vara med i ett större
FN-rollspel, möta olika internationella organisationer, göra
studiebesök och delta i diskussioner på bland annat Nobelmuseet.
Inom ramen för programmets kurser genomför vi en
studie- och bildningsresa.

Efter gymnasiet kan du gå vidare till högskolestudier och kanske
välja att studera internationella relationer, statsvetenskap
eller varför inte juridik eller psykologi? Inriktningen samhällsvetenskap
 ger dig en bred bas inför kommande
högskolestudier.

## Musik, Bild och formgivning eller Teater

Här finns en möjlighet för dig som vill kombinera
antingen en naturvetenskaplig eller en samhällsvetenskaplig
utbildning med en estetisk inriktning.

Utbildningen vänder sig till dig som vill ha en god grund
inför vidare akademiska studier, samtidigt som du får utöva
ditt estetiska intresse och utveckla din kreativitet. Utöver
den naturvetenskapliga respektive samhällsvetenskapliga
basen, innehåller utbildningarna ett estetiskt grundpaket
fördelat över tre år. Studierna i bild, musik eller teater görs
i grupper som består av elever från både NA och SA vilket
ger dig kontakter som sträcker sig över programmen.

[Läs mer om Musik, Bild och formgivning eller Teater](/program/samhallsvetenskap/estet)


## Samhällsvetenskapsprogrammet för elever med Aspergers syndrom

Har du ASD/Aspergers syndrom kan du hos oss läsa Samhällsvetenskapsprogrammet med inriktning Samhällsvetenskap. Här på Danderyds gymnasium får du gå i en mindre klass med ca 10 elever.
