---
title: Inriktning Naturvetenskap
layout: sub
menu_order: 1
---

Denna inriktning ger fördjupade kurser inom biologi,
fysik, kemi och matematik. Inom denna inriktning erbjuder
vi tre olika programfördjupningar:

# Fördjupningar

## Natur
Fördjupningen för dig som vill kombinera naturvetenskap med kurser i filosofi och psykologi.
Vetenskapsteorier belyses såväl från ett naturvetenskapligt och filosofiskt som ett humanistiskt perspektiv. I den naturvetenskapliga specialiseringskursen får du utforska hur hjärnan och kroppen fungerar. Kursen, som bygger vidare på gymnasiekurserna i kemi, fysik och biologi, läses i kombination med kursen i psykologi. Genom föreläsningar, studiebesök, givna sjukdomsfall, mordgåtor och experimentella försök befäster du dina kunskaper. I denna inriktning övar du upp din problemlösningsförmåga och blir väl förberedd inför vidare studier.

## Internationell

Vår internationella fördjupning kombinerar språk och naturvetenskap
Att kunna uttrycka sig på olika språk blir allt viktigare. I utbildningen ingår kursen Engelska 7 samt ytterligare en kurs  i moderna språk. Vissa inslag i undervisningen är på engelska. Inom programmet finns upparbetade internationella kontakter. Med fokus på naturvetenskap har vi till exempel  ett skolutbyte med Spanien.


## Entreprenörskap

Denna fördjupning vänder sig till dig som vill kombinera  naturvetenskap med entreprenörskap. 
Entreprenörskap är en av de åtta nyckelkompetenser som ska anpassa Europas medborgare till en allt mer globaliserad värld. Du kommer utveckla förmågan att se nya möjligheter och att omsätta idéer i praktisk handling. Du utvecklar din kreativitet, innovationsförmåga och motivation och får praktisk erfarenhet av att starta och driva företag genom Ung Företagsamhet, UF. Fördjupningen entreprenörskap kan du även välja inom inriktningen Naturvetenskap och samhälle. Du väljer inriktning till åk 2 



