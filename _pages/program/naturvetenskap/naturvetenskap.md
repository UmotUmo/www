---
title: Inriktning Naturvetenskap
layout: sub
menu_order: 1
---

Denna inriktning ger fördjupade kurser inom biologi,
fysik, kemi och matematik. Inom denna inriktning erbjuder
vi tre olika programfördjupningar:

# Fördjupningar

## Natur

Denna programfördjupning vänder sig till dig som vill
kombinera naturvetenskap med kurser i filosofi och psykologi.
Vetenskapsteorier belyses såväl från ett naturvetenskapligt
och filosofiskt som ett humanistiskt perspektiv.
I den naturvetenskapliga specialiseringskursen
får du utforska mer om hur hjärnan och kroppen fungerar.
Kursen, som bygger vidare på gymnasiekurserna i kemi,
fysik och biologi, läses i kombination med kursen i psykologi.
Genom föreläsningar, studiebesök, givna sjukdomsfall,
mordgåtor och experimentella försök befäster du dina
kunskaper. I denna inriktning övar du upp din problemlösningsförmåga
och blir väl förberedd inför vidare
studier.

## Internationell

Att kunna uttrycka sig på olika språk blir allt viktigare i
vår globaliserade värld. Den internationella programfördjupningen
kombinerar språk och naturvetenskap och i
utbildningen ingår kursen engelska 7 samt fler poäng i moderna språk.
Vissa inslag i undervisningen är på engelska.
Inom programmet finns upparbetade internationella
kontakter. Med fokus på naturvetenskap har tidigare utbyten
skett med Spanien.


## Entreprenörskap

Detta är en nyhet för Naturvetenskapsprogrammet och
vänder sig till dig som vill kombinera entreprenörskap och
naturvetenskap. Entreprenörskap är en av de åtta nyckelkompetenserna
som ska anpassa Europas medborgare för
en allt mer globaliserad värld. Du kommer att utveckla
förmågan att se nya möjligheter och att omsätta idéer i
praktisk handling. Du utvecklar kompetenser som kreativitet,
innovation och motivation. Du får full behörighet
till universitet och högskola samt praktisk erfarenhet av att
starta och driva företag genom Ung Företagsamhet, UF.


## Musik, Bild och formgivning eller Teater

Här finns en möjlighet för dig som vill kombinera
antingen en naturvetenskaplig eller en samhällsvetenskaplig
utbildning med en estetisk inriktning.

Utbildningen vänder sig till dig som vill ha en god grund
inför vidare akademiska studier, samtidigt som du får utöva
ditt estetiska intresse och utveckla din kreativitet. Utöver
den naturvetenskapliga respektive samhällsvetenskapliga
basen, innehåller utbildningarna ett estetiskt grundpaket
fördelat över tre år. Studierna i bild, musik eller teater görs
i grupper som består av elever från både NA och SA vilket
ger dig kontakter som sträcker sig över programmen.

[Läs mer om Musik, Bild och formgivning eller Teater](/program/naturvetenskap/estet)
