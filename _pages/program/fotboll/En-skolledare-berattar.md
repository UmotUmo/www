---
title: En skolledare berättar
layout: sub
menu_order: 4
---
<img src="/assets/lovisaint.png" alt="lovisaint" width="200" height="300">

Välkommen till Danderyds gymnasiums hemsida!
<br>
Vi i ledningsgruppen på Danderyds gymnasium är fulla av energi och entusiasm inför vårt uppdrag: att leda och utveckla en stor kommunal gymnasieskola som har bredd, djup och spetskompetens både hos våra lärare och elever.
<br>
<br>
Mitt uppdrag som skolledare är varierande och lärorikt. Varje dag på Danderyds gymnasium innehåller för mig många nya tankar och fina samtal. Jag vet att det finns en stark drivkraft hos lärarna att utveckla lärandet för eleverna. Min roll är att på olika sätt stödja utvecklingen och därmed bidra med min erfarenhet i de olika processerna. 
Kort och gott, att arbeta här är fantastiskt.
<br>
<br>
Just nu gläds jag särskilt åt att våra elever beskriver att de trivs så väl och vill göra sitt bästa för att lära sig så mycket som möjligt. Det är en förmån att vara skolledare och på så sätt kunna följa elevernas kunskapsutveckling under tre år. Att ta studenten är ett viktigt steg i livet för våra ungdomar. Till våren är det alltid extra glädjefyllt att gratulera med årets studenter. Vi är många som ser fram emot det.
<br>
Jag har hög tilltro till kraften i ett samtal och god kommunikation. Varje dag rör jag mig på skolan och samtalar med engagerade lärare och glada elever. I vår elevmatsal finns tillfälle till reflektion kring hur nuläget hos oss på skolan ser ut och vilka frågor som är i fokus i undervisningen. I vårt bibliotek träffar jag elever som studerar i grupp eller individuellt. I cafeterian byter jag gärna några ord med elever som fikar. Ute på våra fina gräsplaner samtalar jag med våra NIU-eleverna som tränar med hög ambition. När våra elever som bedriver UF-företag ställer ut sina produkter imponeras jag av deras kreativitet. 
<br>
<br>
Till sist vill jag tipsa om att man kan följa vår vardag på vårt Instagramkonto och Twitter genom att söka på Danderyds gymnasium.
<br>
Hör gärna av dig med frågor och reflektioner till min mail: [Lovisa.jansson@danderyd.se](mailto:Lovisa.jansson@danderyd.se)
<br>
Lovisa Jansson
Biträdande rektor med ansvar för Ekonomiprogrammet, 
Nationell idrottsutbildning och Ung Företagsamhet 
