---
title: En skolledare berättar
layout: sub
menu_order: 4
---
<img src="/assets/lovisaint.png" alt="lovisaint" width="200" height="300">

Välkommen till Danderyds gymnasiums hemsida!
<br>
Vi i ledningsgruppen på Danderyds gymnasium är fulla av energi och entusiasm inför vårt uppdrag: att leda och utveckla en stor kommunal gymnasieskola som har bredd, djup och spetskompetens både hos våra lärare och elever.
<br>
<br>
Mitt uppdrag som skolledare är varierande och lärorikt. Varje dag på Danderyds gymnasium innehåller många nya tankar och fina samtal. Det finns en stark drivkraft hos personalen på skolan att utveckla lärandet för eleverna. Min roll är att stödja utvecklingen och bidra med min erfarenhet i de olika processerna.  Om det så handlar om att utöva sina demokratiska rättigheter eller framföra en pjäs, ett musikstycke eller ställa ut en bild inför hundratals elever. Jag hoppas att vi, utöver godkända betyg, kan ge våra elever en röst att uttrycka sig med.
<br>
<br>
Just nu gläds jag särskilt åt att våra elever beskriver att de trivs så väl och vill göra sitt bästa för att lära sig så mycket som möjligt. Det är en förmån att vara skolledare och på så sätt kunna följa elevernas kunskapsutveckling under tre år. Att ta studenten är ett viktigt steg i livet för våra ungdomar. Jag upplever att det till våren är extra glädjefyllt med årets studenter. 
<br>
Varje dag rör jag mig på skolan och samtalar med engagerade lärare och glada elever. I vår elevmatsal finns tillfälle till reflektion kring nuläget ser ut på skolan och vilka frågor som är i fokus i undervisningen. I vårt bibliotek träffar jag elever som studerar i grupp eller individuellt och i cafeterian byter jag ofta några ord med elever som fikar. Jag har hög tilltro till kraften i ett samtal och god kommunikation.
<br>
<br>
Till sist vill jag tipsa om att man kan följa vår vardag på vårt Instagramkonto och Twitter genom att söka på Danderyds gymnasium.
<br>
Hör gärna av dig med frågor och reflektioner till min mail: [Lovisa.jansson@danderyd.se](mailto:Lovisa.jansson@danderyd.se)
<br>
Lovisa Jansson
Biträdande rektor med ansvar för Ekonomiprogrammet, 
Nationell idrottsutbildning och Ung Företagsamhet 
