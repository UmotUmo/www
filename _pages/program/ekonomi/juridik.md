---
title: Inriktning Juridik
layout: sub
menu_order: 2
---

Du har nytta av kunskaper i juridik vilken framtid du än
tänker dig eftersom nästan alla verksamheter, offentliga
som privata, styrs av rättsliga ramar. Ekonomiprogrammet
Inriktning juridik vänder sig till dig som är intresserad av
hur det svenska samhället fungerar och vilka regler som
styr privatliv, yrkesliv och affärsliv.

En kombination av ekonomi- och juridikkunskaper tränar
dig i att lösa problem utifrån olika perspektiv och förbereder
dig för studier på högre nivåer. Du får många chanser
att arbeta praktiskt med juridiska fallbeskrivningar och
tolka relevanta rättskällor. Rättegångsbesök ger underlag
för rollspel och diskussioner i klassrummet.

I årskurs tre får eleverna i dagsläget besöka EU-institutioner
på plats som till exempel Kommissionen i Bryssel under
en unik studieresa som juridikinriktningen arrangerar.
Inför resan har du studerat EU-rätt i förhållande till svensk
rätt och arbetat med frågor som rör mänskliga rättigheter.

Elever från juridikinriktningen har vid flera tillfällen vunnit SM i juridik, en tävling som anordnas av Nordiska juristakademin och där skolor från hela Sverige deltar. Deltagandet i SM ger möjlighet till extern utvärdering av undervisningen och en möjlighet för våra elever att få träffa elever och lärare från andra skolor:

Förutom den obligatoriska kursen Privatjuridik ingår
också kurserna Affärsjuridik samt Rätten och samhället i
Inriktning juridik. Kurserna i filosofi och psykologi tränar
förmågan att diskutera juridiska och ekonomiska frågor i
samhället ur en rättsfilosofisk och etisk synvinkel.

Hos oss får du efter genomförda studier full behörighet till
fortsatta ekonomistudier på högskolenivå eftersom kursen
Matematik 3 är obligatorisk. Dessutom ingår kurserna
Företagsekonomi 2 och Moderna språk.
