---
title: Inriktning Juridik
layout: sub
menu_order: 2
---

Ekonomiprogrammet med inriktning juridik vänder sig till dig som är intresserad av hur rättssystem och lagar styr privatliv, yrkesliv och affärsliv. Du kommer ha nytta av kunskaper i juridik vilken framtid du än tänker dig. Nästan alla verksamheter, offentliga som privata, styrs av rättsliga ramar. Här kommer du att få träna din förmåga att lösa problem utifrån olika perspektiv. Du kommer få många chanser att arbeta praktiskt med juridiska fallbeskrivningar och att tolka relevanta rättskällor. Rättegångsbesök ger underlag för rollspel och diskussioner i klassrummet.

I inriktningen ingår dessutom företagsekonomi där du får lära dig entreprenörskap, marknadsföring, kalkylering, redovisning och bokslut. Förutom den obligatoriska kursen Privatjuridik ingår också kurserna Affärsjuridik samt Rätten och samhället. Här utvecklar du dina kunskaper inom juridisk metod, offentlig rätt, civilrätt och internationell rätt. Dessutom ingår Företagsekonomi 2, Retorik och Matematik 3 som kurser.

Elever från juridikinriktningen har vid flera tillfällen vunnit SM i juridik, en tävling som anordnas av Nordiska juristakademin och där skolor från hela Sverige deltar. Deltagandet i SM ger möjlighet till extern utvärdering av undervisningen och en möjlighet för våra elever att få träffa elever och lärare från andra skolor.

Förutom den obligatoriska kursen Privatjuridik ingår
också kurserna Affärsjuridik samt Rätten och samhället i
Inriktning juridik. Kurserna i filosofi och psykologi tränar
förmågan att diskutera juridiska och ekonomiska frågor i
samhället ur en rättsfilosofisk och etisk synvinkel.

Hos oss får du efter genomförda studier full behörighet till
fortsatta ekonomistudier på högskolenivå eftersom kursen
Matematik 3 är obligatorisk. Dessutom ingår kurserna
Företagsekonomi 2 och Moderna språk.

{% include video.html src="/assets/Juridik04.mp4" %}
