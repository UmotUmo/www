---
title: Musik, Bild och formgivning eller Teater
layout: sub
image: /assets/tq4yjca2bsc-alex-jones.png
---

Här finns en möjlighet för dig som vill kombinera antingen en naturvetenskaplig eller en samhällsvetenskaplig utbildning med en estetisk inriktning.

Utbildningen vänder sig till dig som vill ha en god grund inför vidare akademiska studier, samtidigt som du får utöva ditt estetiska intresse och utveckla din kreativitet. Utöver den naturvetenskapliga respektive samhällsvetenskapliga basen, innehåller utbildningarna ett estetiskt grundpaket fördelat över tre år. Studierna i bild, musik eller teater görs i grupper som består av elever från både NA och SA vilket ger dig kontakter som sträcker sig över programmen.

# Programfördjupningar

## Bild och formgivning

I inriktningen ligger fokus på det fria konstnärliga skapandet i olika tekniker och material, såväl traditionella (måleri, teckning, skulptur) som samtida (foto, film, digital bild). Du får öva upp ditt kreativa tänkande och har möjlighet att utveckla ditt eget uttryck. Vi jobbar med egna utställningar, producerar film och samarbetar med teater/musik i olika projekt. Vi utnyttjar också möjligheten att ta del av Stockholms aktuella konstscen för att få nya intryck.

![Bildsal](/assets/bildsal.jpg)

## Musik

Musikundervisningen strävar efter att stimulera samspel, samarbetsförmåga och att utveckla din kreativitet och självkänsla. Genom konserter och musikprojekt får du möjlighet att i små grupper spela och sjunga pop, visor, blues, rock, musikal och jazz. Kören är ett viktigt inslag i skolans musiktraditioner. Under hela din gymnasietid får du också enskild undervisning på ditt huvudinstrument, som kan vara sång.

## Teater

I vår teaterstudio arbetar vi med improvisationer och teknikövningar med syfte att utveckla din förmåga att spela teater och att kommunicera med publiken. Du tillägnar dig kunskap med utgångspunkt i teater som kommer till användning i framtida studier och yrken. Med både allvar och humor prövar vi roller och situationer för att få gamla och nya texter att leva inför publik. Genom att ta del av Stockholms rika teaterliv hittar vi förebilder och får inspiration.

![Teater](/assets/DSC_0132.jpg kyss på hand.jpg)

# Ansökan

## Bild och Formgivning

Du kommer till Danderyds gymnasium i mars och gör två uppgifter under några timmar. Då får du också prata med bildansvarig. Datum för provet skickas ut med brev till alla som söker inriktningen. Ditt arbete utgör underlag för bedömning av din förutsättning att utvecklas på bild och form inriktningen. Bilduppgifterna ges en provpoäng, som tillsammans med betyget från åk 9 utgör underlag för antagning.

Antagningsprovet äger rum<br>
Onsdag 22 mars<br>
Tider kommer med kallelse

Kontaktperson:<br>
Robert Lindström<br>
[rlindstrom@dagy.danderyd.se](mailto:rlindstrom@dagy.danderyd.se)

## Musik

Du som söker musikinriktningen kallas till ett provtillfälle. Då vill vi att du spelar två korta stycken på ditt huvudinstrument, gärna olika slags musik. Om ditt huvudinstrument är sång så sjunger du två sånger. Kan du spela flera instrument får du gärna visa det. Du kan till exempel kompa dig själv när du sjunger.

[Vem kan segla](/assets/VemKanSeglaförutanVind.pdf) är en obligatorisk sång. Vi gör även ett litet gehörs och teoriprov samt en kortare intervju.

Läs mer om antagningsprovet här: [Antagningsprov i musik](/assets/Antagningsprov Musik.pdf)

Glöm inte att ta med noter om du vill att vi ska kompa dig. Är noterna komplicerade är vi tacksamma om du skickar dem i förväg så att vi kan förbereda oss. Vi sätter en provpoäng, som tillsammans med betyget från åk 9 utgör underlag för antagning.

Musiken kommer att ha antagningsprovet<br>
Tisdag 21 mars och Onsdag 22 mars<br>
Tider kommer med kallelse

Kontaktperson:<br>
Staffan Isbäck<br>
[08-568 913 54](tel:08-568 913 54)<br>
[staffan.isback@dagy.danderyd.se](mailto:staffan.isback@dagy.danderyd.se)

## Teater

Provet går till så här:

Tillsammans med andra sökande deltar du först i några teater- och improvisationsövningar. Sedan förbereder vi tillsammans en kort scen som kan handla om människor i ett väntrum, i en park eller på en flygplats. Efteråt samtalar vi kort om varför du vill studera på teaterinriktningen. Inga förkunskaper eller förberedelse krävs, men fundera på hur teater kan stödja ditt lärande under gymnasietiden.

Antagningsprovet äger rum i teatersalen<br>
Onsdag 22 mars, kl. 14.00

Kontaktperson:<br>
Martin Lange<br>
[08-568 913 55](tel:08-568 913 55)<br>
[martin.lange@dagy.danderyd.se](mailto:martin.lange@dagy.danderyd.se)
