---
title: Gamla elever 5
image: /assets/nils.png
layout: post
---
Nils Abrahamsson gick på teknikprogrammet Danderyds gymnasium mellan 2015-2018, och tog studenten denna sommar. 
Just nu gör Nils praktik på Volvo cars i Göteborg, en praktikplats han fick genom att ansöka via organisationen tekniksprånget.

<i>”Jag sökte till tekniksprånget för att jag har alltid gillat teknik och har som mål att plugga vidare till ingenjör. 
Jag tyckte därför att det skulle vara kul att se yrket innan jag pluggar vidare. 
Det företag jag sökte till var Volvo Cars då bilar är ett stort intresse.”</i>

Tekniksprånget är ett praktikprogram där man under fyra månader får testa på ingenjörsyrket. 
Tanken bakom tekniksprånget är att locka fler unga att studera vidare efter gymnasiet till ingenjör. 
Det är därför regeringen tillsammans med arbetsgivare i Sverige har startat tekniksprånget och ger ungdomar
chansen att se hur det är att jobba som ingenjör och få en inblick i arbetslivet.

<i>”Det jag har fått göra under min praktik på Volvo Cars är att se hur olika ingenjörer jobbar och se hur produktionsprocessen av en bil går till
från start till en färdig bil. Jag har även fått provköra många olika bilar samt se flera olika delar inom Volvo Cars. 
Jag har även fått egna arbetsuppgifter som jag arbetat med och ansvarat för liknande de mina kollegor jobbar med.”</i>

<i>”Teknik har alltid varit något jag velat arbeta med och tiden i gymnasiet bekräftade bara det.
Det var under gymnasietiden jag fick mer kunskap och lärde mig mycket nytt så som Konstruktion och CAD (Computer aided design) som jag har haft stor nytta av.”</i>
