---
title: Våra elever
image: /assets/iza.png
layout: post
---
Under hösten har Danderyds gymnasium delat berättelser om gamla elever och vad de sysslat med efter gymnasietiden.
Vi har också elever som går på skolan och gör intressanta saker på sin fritid. 
En av eleverna är Izabella Zulfiyeva som spelar landhockey i Sveriges U21-landslag. 
Landhockey är en lagsport med elva spelare på varje lag, här kan du se en liten film om vad landhockey är:

<br>
<iframe width="560" height="315" src="https://www.youtube.com/embed/6a8hvfiaMaE" frameborder="0" allow="autoplay; encrypted-media" allowfullscreen></iframe>
<br>

Izabella har spelat landhockey i 9 år. Intresset föddes ur att spela ishockey och tränarna från ishockeyn började uppmuntra spelarna att testa andra klubbsporter för att utveckla tekniken och då var två av förslagen innebandy och landhockey. 

<br>

<i>”dagen efter förslaget ville jag testa landhockey. Och det gick bra från allra första gången och sporter blir ju extra kul om man lyckas bra! Både jag och mina två tvillingsystrar började spela det tillsammans och vi hade jättekul och vann alla matcher i junior ligan.”</i>

<br>

Intresset utvecklades och Izabella fick inbjudan till ett landslagsläger 2015 där spelarna får visa vad de kan och om landslaget tycker att de passar. Izabella spelade halva det året och åkte sen till USA för ett år. Även i USA spelade hon, men mest utomhus. Landhockey spelas inomhus på vintersäsongen och utomhus på sommarsäsongen, likt fotbollen. När Izabella inte spelar med landslaget så spelar hon i klubben Roslagen IF.

<br>

<i>”När jag kom hem igen var jag rädd att jag inte skulle få plats i svenska landslaget igen, men lyckligtvis kom jag med och vi åkte strax därefter till en turnering i Hamburg för att möta Tysklands bästa lag. Två väldigt jämna matcher spelades och laget vann den ena och förlorade den andra. Om elva månader är det Europamästerskap för U21(spelare under 21 år) som vi ska spela. Så nu är det mycket landslagsläger och träningar på schemat men jag ser verkligen fram emot det och förhoppningsvis vinner vi!”</i>
