---
title: Till final i Cad SM
image: /assets/william.jpg
layout: post
---

Vår elev William Winsth på Danderyds gymnasiums teknikprogram har gått vidare till den stora finalen i CAD-SM som anordnas av [Skärteknikcentrum.](https://sktc.se/)
Finalen kommer hållas i Helsingbord den 22:e April. Stort grattis William!<br>
<br>
Här berättar William lite mer om att läsa CAD på Danderyds gymnasiums teknikprogram och hur regionsfinalen gick till:<br>
<br>
CAD - Computer Aided Design<br>
<i>CAD ämnet är ett väldigt roligt och intressant ämne som ger dig som elev möjlighet att uttrycka din kreativitet i skapande av 3D modeller i datorn. Det kan vara allt ifrån en skulptur av en människa till en tekniklösning i en bilmotor. 
Jag tycker att det har varit extra roligt att själv kunna experimentera i CAD-programmen och ständigt pressa mina gränser för att utvecklas. De grunder som vi lärde oss i 1:an i programmet Auto Cad har jag fortfarande kunskap av och har tagit med mig dem in i det program som vi idag i 3:an använder som heter Autodesk Inventor Professional 2020. Man får snabbt upp tillräckligt med kunskap för att kunna göra prototyper och visa upp dem i programmet. Detta ser jag som en bra kunskap till arbetslivet om man ska visa en produkt för en potentiell kund eller liknande.
I onsdags, 2020-02-19, så medverkade jag i regionsfinalen industrins skoltävling CAD-KONSTRUKTION, där jag också lyckades gå vidare till SM finalen. Det var en tävling som man först kvalade till. I kvalet så skulle vi modellera en cykeltrampa, vilket var en rolig uppgift, som satte de flesta kunskaper på prov alltifrån att mäta med skjutmått till att rendera bilder. Min modell var tillräckligt bra för att kvala in i topp 40 i Sverige och regionsfinalen. I regionsfinalen fick vi en lite mer öppen uppgift som gick ut på att konstruera ett hålslag med fokus på de mekaniska funktionerna. Uppgiften ställde då höga krav på konstruktionskunskaper och mekanikkunskaper. Jag tyckte det var kul att få kombinera den typen av kreativitet med tekniska och matematiska kunskaper. Nu ser jag väldigt mycket fram emot CAD-SM finalen som går av stapeln 22 April i Helsingborg.</i>

