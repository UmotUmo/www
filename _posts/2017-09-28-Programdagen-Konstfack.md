---
title: Programdagen Konstfack
image: /assets/konstfack.png
layout: post
---

Den 19:e September hade Danderyds Gymnasium programdag. Alla skolans elever var och besökte verksamheter, universitet eller gjorde vandringar. Under höstterminen kommer ni kunna ta del av de olika aktiviteterna för programdagen. Först ut Konstfack!

<i>"Här på Sveriges största konstnärliga högskola kan du bli allt det där uppenbara som våra program handlar om - konstnär, designer, inredningsarkitekt, grafisk formgivare, illustratör, pedagog samt konsthantverkare inom en rad olika material – till exempel smyckekonstnär. 
Och bara inom designyrket finns ju en rad olika spår, allt från produkt- och möbel- till tjänstedesign...
En utbildning på Konstfack är alltså en kreativ, akademisk, solid grund att stå på, att borra djupare i och att utvecklas vidare från. 
En utbildning som ger möjlighet att delta i den samtida debatten genom utveckling av attityder, miljöer, produkter och tjänster i såväl det privata som det offentliga rummet."</i>

Teknikprogrammets tvåor och treor fick under programdagen besöka två utbildningar på konstfack, <i>Industridesign</i> och <i>Inredningsarkitektur och möbeldesign</i>.
Eleverna fick en presentation av Magnus Lindfors som arbetar på institutionen för Industridesign. Han berättade om programmen och visade exempel på vad studenterna arbetade med, det var allt från system för patientmottagande på sjukhus till kaffetermosar på flygplan.
Sedan fick eleverna en rundvandring i verkstäderna och se alla tekniska möjligheter för att förverkliga sina idéer, många av eleverna var positivt överraskade och imponerade av utbildningen och kunde tänka sig att gå där i framtiden. 

