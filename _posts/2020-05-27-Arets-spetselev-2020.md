---
title: Årets spetselev 2020
image: /assets/fredrikspets.png
layout: post
---
Fredrik Ekholm tilldelades stipendiet ”Årets spetselev 2020”!
För att uppmärksamma de fantastiska studieprestationer som görs runt om i landet har Föreningen Sveriges Spetsutbildningar delat ut stipendiet ”Årets spetselev 2020”. Stipendiet delas ut till en elev inom de estetiska spetsprogrammen och en inom de teoretiska spetsprogrammen och det är i år första gången det delas ut. Följande är hämtat från juryns motivering:
<br>
”Det är med extra stor glädje som vi tilldelar stipendiet med 5 000 kr vardera till Moa Glimberg inom estetisk spetsutbildning med inriktning musik, gymnasiet Spyken i Lund och Fredrik Ekholm inom teoretisk spets med inriktning matematik, Danderyds gymnasium. Juryns motivering lyder: 
Fredrik har inom spetsområdet Matematik utmärkt sig som en ambassadör för sin spetsutbildning genom en mängd meriter. Han har uppvisat prestationer i vetenskapstävlingar inom matematik, fysik, programmering och datorsäkerhet, både nationellt och internationellt. 
Förutom att varit god klasskamrat har Fredrik bidragit till att öka intresset för ämnet matematik. Han har inspirerat gymnasie- och grundskoleelever genom att dela med sig av sina kunskaper, föreläst och på eget initiativ bedrivit undervisning för gymnasie- och grundskolelever. 
<br>
Fredrik har även haft god samverkan med universitet och anlitats av programmeringsolympiaden på KTH för gymnasieelever.
Fredrik har till hösten 2020 fått ett Conditional Offer på Trinity College i Cambridge för att studera datavetenskap och matematik och Föreningen Sveriges Spetsutbildningar önskar Fredrik all lycka till!”
<br>
<br>
Danderyds gymnasium vill samtidigt uppmärksamma Fredriks enastående meriter i nationella och internationella vetenskapstävlingar.  Han har varit en del av Sveriges landslag i matematik (2019-2020), programmering (2017-2020) och lingvistik (2019).        
Höjdpunkter när det gäller hans prestationer i svenska vetenskapstävlingar är följande: Han blev svensk gymnasiemästare i programmering både 2019 och 2020, placerade sig på andra plats 2018 och har fem raka finalplatser i programmeringsolympiaden (2016 - 2020). Han kom på andra plats i Skolornas matematiktävling både 2018 och 2019 och har fyra raka finalplatser i tävlingen (2016 - 2019). Han ingick i det segrande laget i Pythagoras Enigma (Lag-SM i matematik) 2019 och har också en andraplats i tävlingen 2018. Vidare har han två segrar i Kängurutävlingen 2018 och 2019. Han gick till final i Wallenbergs Fysikpris 2020 och han gick även till final i Lingvistikolympiaden 2019 och 2020. Han vann Säkerhets-SM (tävling i datorsäkerhet) 2019 och kom på tredje plats 2020.
<br>
Höjdpunkter när det gäller hans prestationer i internationella vetenskapstävlingar är följande: I International Olympiad in Informatics har han två silvermedaljer (2018 och 2019) och en bronsmedalj (2017). I Baltic Olympiad in Informatics har han en guldmedalj (2018), en silvermedalj (2019) och en bronsmedalj (2017). I International Zhautykov Olympiad tilldelades han en guldmedalj 2020. I International Mathematical Olympiad fick han ett hedersomnämnande 2019. I Romanian Masters of Mathematics erhöll han en bronsmedalj 2019. I Baltic Way (lagtävling i matematik) ingick han i det svenska landslaget både 2018 och 2019. I Nordic Mathematical Contest har han deltagit fyra gånger (2017 - 2020) med en tolfte plats (2019) som bästa placering. I International Linguistics Olympiad ingick han i det svenska landslaget 2019.
<br>
Han har också deltagit i flera internationella matematik- och programmeringsläger. Maths Beyond Limits (Polen) 2018 och 2019, Camp-IT (Polen) 2019 och SOI Camp (Schweiz) 2020.
<br>
Vi gratulerar Fredrik till det fina stipendiet!
