---
title: Två veckors praktik i London
image: /assets/london15_9.jpg
layout: post
---

Den 11 till 23 oktober åkte 84 elever som går i åk 3 på Ekonomi programmet – internationell ekonomi till London för att göra sim traditionsenliga två veckors praktik på olika företag.

![](/assets/london15_1.jpg)

Här är det Josefin och Viktor som är inne på sin andra arbetsvecka hos Sesquis.com.

![](/assets/london15_2.jpg)

Värdefullt lärande bör innehålla både teori och praktik. Här är Johan som just nu praktiserar på ett fastighetsbolag i London. Han får följa ett byggprojekt på företaget CLS under två veckor. Foto: Daniel Brändström

![](/assets/london15_3.jpg)

Ni kanske funderar på att köpa fotbollslaget Bayern München eller Roman Abramovich yacht? I så fall behöver ni en bra försäkring. Då bör ni söka upp DaGy-eleven Gustav (till vänster på bilden) som just nu praktiserar hos försäkringsmäklaren RFIB i London. Foto: Daniel Brändström

![](/assets/london15_4.jpg)

Missade du köpa biljetter till Champions league-finalen? Eller känner du dig lite krasslig inför Sthlm-derbyt? Juan som läser IE-inriktningen på vårt populära ekonomiprogram praktiserar just nu på ett London-företag som har lösningen för dig som ändå vill delta under matchen. Foto: Daniel Brändström

![](/assets/london15_5.jpg)

Under sin Londonpraktik på den välrenommerade kommunikationsbyrån adam&eveDDB träffade vår Björn på den gamla DaGy-eleven Matilda. Efter DaGy så pluggade hon vidare och är nu etablerad i just London. Foto: Daniel Brändström

![](/assets/london15_6a.jpg)
![](/assets/london15_6b.jpg)

Under vecka 42 och 43 så gjorde Filip och Malin sin praktik på Urban Outfitters i London. Foto: Karianne Risberg

![](/assets/london15_7.jpg)

Weber Shandwick är ett välkänt namn inom reklambranchen med byråer över hela världen. Deras Londonkontor har nyligen fått extra hjälp i form av DaGy-eleven Nora. Hon läser ekonomiprogrammet med inriktning mot internationell ekonomi. Foto: Karianne Risberg

![](/assets/london15_8.jpg)

Kvalitativ omvärldsanalys är något som företag blir allt mer beroende av. DaGy har därför sina ekonomielever Johan och Arvid på plats i London hos företaget Merger Market Group. Foto: Karianne Risberg


![](/assets/london15_9.jpg)
![](/assets/london15_10.jpg)
![](/assets/london15_11.jpg)

Här kommer fler bilder från den praktik i London som klasserna E13a, b och c genomförde två veckor före höstlovet. Dessa bilder är från platserna: Handelsbanken (Wimbledon), H&M (High Street Kensington) och Lloyds (Lime Street). Foto: Paul Meyer

![](/assets/london15_12.jpg)

Rebecca praktiserade på DoubleTree by Hilton Tower of London och här är en bild från deras  Skylounge Bar där hon står tillsammans med sin handledare Melanie Mohidin. Foto: Jeanette Fry
