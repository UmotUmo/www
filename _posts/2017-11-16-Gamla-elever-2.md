---
title: Gamla elever 2
image: /assets/oscar2.png
layout: post
---
Oskar Ceréus är 25 år gammal, född och uppvuxen i Täby. 
Åren 2008 – 2011 gick Oskar på Danderyds gymnasiums Samhällsprogram med inriktning juridik och ekonomi (motsvarigheten till dagens Ekonomiprogram med inriktning juridik).

<i>”På DaGy fick vi under fin vägledning av Eva Lundberg en god inblick i hur det är att studera ämnet juridik. 
Både Eva och gymnasieprogrammet Sam Juridik/Ekonomi i sig har haft stor påverkan på mina val av universitetsstudier samt efterföljande yrkesinriktning.”</i>

Efter studenten tog Oskar ett ordentligt sommarlov och arbetade sen som butiksförsäljare, innan sabbatsåret avslutades med en resa runt jorden. 
Efter studier i juridik och ekonomi vid Uppsala universitet, arbetar Oskar idag som affärsjurist på advokatfirman Cederquist i Stockholm. 
Cederquist är en modern och topprankad affärsjuridisk advokatbyrå med cirka 150 medarbetare, som erbjuder specialistkompetens inom de flesta affärsjuridiska områden. 
Oskar arbetar ofta projektbaserat och tillhör en verksamhetsgrupp med inriktning på fastighetstransaktioner, 
där arbetet kretsar mycket kring att bistå klienter med juridisk rådgivning i samband med köp och försäljningar av fastigheter runt om i Sverige. 

<i>”Jag trivs väldigt bra med alla de olika delarna av mitt jobb men om jag ska peka på något som är extra spännande så är det när min rådgivning är med och bidrar till att våra klienter lyckas ro stora fastighetsaffärer i hamn.”</i>
